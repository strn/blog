Кратка историја „Мудровања“
###########################
:date: 2014-12-12
:category: Blog
:slug: istorija-mudrovanja
:summary: Шта се дешавало са „Мудровањима“
:lang: sr

Блог познат као „Мудровања“ појављивао се ту и тамо у различитим облицима, да би исто тако после неког времена нестајао. То „после неког времена“ ближе је одређено моментом када бих начисто запустио своју инсталацију `Вордпреса`_.

Испоставило се да је Вордпрес био превелика апликација за оно што је мени требало - једноставан систем на којем ћу моћи да напишем по који чланак, додам неку сличицу или опишем неки поступак. Коришћење Вордпреса у таквој ситуацији лепо би могло да се опише изреком „клање вола зарад киле меса“.
 
Пре пар месеци открио сам Пеликан_ - генератор статичних веб-страница. Све што сада треба да урадим јесте:

- Да напишем чланак у неком описном језику као што је `reStructuredText`_ или Markdown_. Намерно сам избегао да поменем AsciiDoc_, пошто је подршка за њега у Пеликану прилично нестабилна
- Да регенеришем сајт
- Да објавим промене на GitHub_-у

„Мудровања“ су раније подржавала чланке писане српском ћирилицом и хрватском латиницом. То је остварено аутоматским пресловљавањем на латиницу. Но, с обзиром да се држим начела „један језик - једно писмо“ од аутоматског пресловљавања сам одустао. Тако су „Мудровања“ у овој „реинкарнацији“ доступна само на српској ћирилици.

Ако нађем неку копију базе из ранијих времена, тада објављене чланке уредно ћу разврстати хронолошки и ставити овде, на блог.

.. _Вордпреса: http://www.wordpress.com/
.. _Пеликан: http://blog.getpelican.com/
.. _reStructuredText: http://docutils.sourceforge.net/rst.html
.. _Markdown: http://daringfireball.net/projects/markdown/
.. _AsciiDoc: http://www.methods.co.nz/asciidoc/
.. _GitHub: http://www.github.io/
